###### Практична робота №2
## Системи числення

### Мета роботи:
На практиці розібратися із переводом чисел між різними системами числення, закріпити знання із проектування програм на Python та використання функцій.

## Загальний опис

Після об'ємного першого задання ми зробимо значно меншу за обсягом роботу, але зробимо більший акцент на якості та чистоті нашого коду. В цій роботі вам вже не можна написати всю программу одним "полотном" - вам потрібно аккуратно розбити програму на функції, так щоб уникнути повторення коду та заплутанності. Пам'ятайте про загальні правила:
1. Якщо якійсь фрагмент коду з декількох або більше рядків повторюється в вашій програмі у незмінному (або майже незмінному) вигляді, варто подумати над тим щоб винести його в окруему функцію
2. Завжди давайте розгорнуті та зрозумілі імена всім змінним та функціям
3. Якщо код вашої основної програми або якоїсь функції стає таким великим, що ледь поміщається у один екран монітора (70-80 рядків) - варто подумати щоб розбити його на окремі функції для зручності сприйняття

## Завдання

Як і в минулій роботі, завдання має різні рівні складності і ви взмозі обрати той, на якому вам буде більш комфортно розв'язувати завдання.

**1 рівень**. Напишіть програму, що просить користувача ввести число. Користувач може ввести число в одному із двох форматів: 1) десяткове число вводиться в звичайному вигляді (наприклад, `34523`), 2) двійкове число вводиться з префіксом `0b` (наприклад, `0b1010` - це число 10, але записане в двійковому форматі). Після введення, виконайте переведення введенного числа у інший (двійковий або десятковий відповідно) формат та виведіть число у цьому форматі на екран.

Після закінчення переведення, програма має запитати користувача, чи бажає він перевести ще одне число. Якщо ні, то програма має завершитись, якщо так - повторити всі дії спочатку.

**2 рівень**. Додайте до попередньої програми підтримку шістнадцяткових чисел. Таке число вводиться із префіксом `0x` (наприклад, `0x3A5`). Після введення числа, запитайте у довільному форматі користувача у яку систему числення слід перевести число та виконайте цю дію.

**3 рівень**. Розширьте програму до підтримки будь-яких систем численя за основою від 2 до 16. Число довільної системи числення може вводитись за допомогою закінчення `xN`, де N - основа системи числення, наприклад `3123x4` - число записане в системі числення за основою 4

## Як виконувати

Загальний алгоритм запису довільного числа N у системі числення за основою m:

```
1. Визначити Х як порожній рядок;
2. Знайти залишок від ділення N на m, додати результат _ліворуч_ окремим розрядом до Х
3. Поділити N на m цілочисельним діленням (тобто відкидаючи залишок), результат записати в N
4. Повторювати пункти 2-3 поки N не дорівнює нулю
```

Наприклад, переведемо десяткове число 17 у двійкову систему числення:

1. Залишок від ділення 17 на 2 - **1**. X = 1
2. Ділимо цілочисельно 17 на 2 - отримуємо 8.
3. Залишок від ділення 8 на 2 - **0**. X = **0**1
4. Ділимо цілочисельно 8 на 2 - отримуємо 4.
5. Залишок від ділення 4 на 2 - **0**. X = **0**01
6. Ділимо цілочисельно 2 на 2 - отримуємо 2.
7. Залишок від ділення 2 на 2 - **0**. X = **0**001
8. Ділимо цілочисельно 2 на 2 - отримуємо 1.
9. Залишок від ділення 1 на 2 - **1**. X = **1**0001
10. Ділимо цілочисельно 1 на 2 - отримуємо 0.
11. N дорівнює нулю, програму завершено. **X = 10001**

## Оцінювання

Максимальний бал - 5:
1 бал - першій рівень
1 бал - другий рівень
1 бал - третій рівень
1 бал - відповідь на теоретичні питання при здачі
1 бал - виконання додаткового практичного завдання при здачі
